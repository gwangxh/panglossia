___
_(1064a)_

## LIBER I.
### CAP. I.
#### (1)
πᾶσα τέχνη καὶ πᾶσα μέθοδος, ὁμοίως δὲ πρᾶξίς τε καὶ προαίρεσις, ἀγαθοῦ τινὸς ἐφίεσθαι δοκεῖ: διὸ καλῶς ἀπεφήναντο τἀγαθόν, οὗ πάντ᾽ ἐφίεται.

Omnis ars omnisque ratio descripta institutio, similiterque actio et agendi consilium, bonum aliquod appetere videtur, ideoque scite veteres id esse bonum definierunt, quod omnia appetunt.

#### (2)
διαφορὰ δέ τις φαίνεται τῶν τελῶν: τὰ μὲν γάρ εἰσιν ἐνέργειαι, τὰ δὲ παρ᾽ αὐτὰς ἔργα τινά. ὧν δ᾽ εἰσὶ τέλη τινὰ παρὰ τὰς πράξεις, ἐν τούτοις βελτίω πέφυκε τῶν ἐνεργειῶν τὰ ἔργα.

Videntur autem fines inter se discrepare. Alii enim sunt energiae; alii praeter eas opera quaedam. Quarum autem rerum praeter actiones aliqui sunt fines, in his opera sunt actionibus meliora natura.

#### (3)
πολλῶν δὲ πράξεων οὐσῶν καὶ τεχνῶν καὶ ἐπιστημῶν πολλὰ γίνεται καὶ τὰ τέλη: ἰατρικῆς μὲν γὰρ ὑγίεια, ναυπηγικῆς δὲ πλοῖον, στρατηγικῆς δὲ νίκη, οἰκονομικῆς δὲ πλοῦτος.

Jam cum multae sint actiones, artes et scientiae, multi quoque existunt fines. Nam medicinae finis est bona valetudo: artis construendarum navium, navis: artis imperatoriae, victoria: rationis ejus quae in re familiari tuenda versatur, divitiae.

#### (4)
ὅσαι δ᾽ εἰσὶ τῶν τοιούτων ὑπὸ μίαν τινὰ δύναμιν, καθάπερ ὑπὸ τὴν ἱππικὴν χαλινοποιικὴ καὶ ὅσαι ἄλλαι τῶν ἱππικῶν ὀργάνων εἰσίν, αὕτη δὲ καὶ πᾶσα πολεμικὴ πρᾶξις ὑπὸ τὴν στρατηγικήν, κατὰ τὸν αὐτὸν δὴ τρόπον ἄλλαι ὑφ᾽ ἑτέρας: ἐν ἁπάσαις δὲ τὰ τῶν ἀρχιτεκτονικῶν τέλη πάντων ἐστὶν αἱρετώτερα τῶν ὑπ᾽ αὐτά: τούτων γὰρ χάριν κἀκεῖνα διώκεται.

Quaecumque autem artes hujus generis uni alicui facultati subjectae sunt (ut equestri ea ars quae in frenis conficiendis occupata est, ceteraeque omnes, quae sunt ad instrumenta equestria comparatae: atque haec ipsa equestris, omnisque actio militaris, arti imperatoriae: itemque aliae aliis), in iis omnibus fines earum quae principem locum obtinent, illarum quae eis subjectae sunt, finibus sunt magis expetendi: nam horum causa illi quoque expetuntur.

#### (5)
διαφέρει δ᾽ οὐδὲν τὰς ἐνεργείας αὐτὰς εἶναι τὰ τέλη τῶν πράξεων ἢ παρὰ ταύτας ἄλλο τι, καθάπερ ἐπὶ τῶν λεχθεισῶν ἐπιστημῶν.

Nihil porro interest, utrum ipsae energiae actionum sint fines; an praeter has aliud quippiam: quemadmodum apparet in iis scientiis, quas modo diximus.

### CAP. II. [I.]
#### (1)
εἰ δή τι τέλος ἐστὶ τῶν πρακτῶν ὃ δι᾽ αὑτὸ βουλόμεθα, τἆλλα δὲ διὰ τοῦτο, καὶ μὴ πάντα δι᾽ ἕτερον αἱρούμεθα （πρόεισι γὰρ οὕτω γ᾽ εἰς ἄπειρον, ὥστ᾽ εἶναι κενὴν καὶ ματαίαν τὴν ὄρεξιν）, δῆλον ὡς τοῦτ᾽ ἂν εἴη τἀγαθὸν καὶ τὸ ἄριστον.

Si quis igitur est rerum agendarum finis, quem propter se velimus, cetera autem propter hunc, sique non omnia propter aliud eligimus (sic enim res progrederetur in infinitum, ut proinde noster appetitus inanis sit futurus), perspicuum scilicet est, hoc futurum esse summum bonum, atque adeo bonorum omnium optimum.

#### (2)
ἆρ᾽ οὖν καὶ πρὸς τὸν βίον ἡ γνῶσις αὐτοῦ μεγάλην ἔχει ῥοπήν, καὶ καθάπερ τοξόται σκοπὸν ἔχοντες μᾶλλον ἂν τυγχάνοιμεν τοῦ δέοντος;

Hujus ergo cognitio an non magnum etiam ad vitam degendam habitura sit momentum? et, an non hoc perspecto scopum certum nobis propositum habentes tanquam sagittarii, id quod expetere nos oportet, facilius consequemur?

#### (3)
εἰ δ᾽ οὕτω, πειρατέον τύπῳ γε περιλαβεῖν αὐτὸ τί ποτ᾽ ἐστὶ καὶ τίνος τῶν ἐπιστημῶν ἢ δυνάμεων.

Jam si hoc ita est, danda erit opera, ut pingui et plana ratione illud complectamur: hoc est, ut quid et cujus scientiae aut facultatis sit illud, ostendamus.

#### (4)
δόξειε δ᾽ ἂν τῆς κυριωτάτης καὶ μάλιστα ἀρχιτεκτονικῆς.

Videri porro possit is finis, quem dico, esse scientiae reliquarum facultatum longe principis ac dominae, ceterisque imperantis.

#### (5)
τοιαύτη δ᾽ ἡ πολιτικὴ φαίνεται:

Ac talem esse ipsam politicam nemo dubitat.

#### (6)
τίνας γὰρ εἶναι χρεὼν τῶν ἐπιστημῶν ἐν ταῖς πόλεσι,

Nam et quas in civitatibus scientias esse oporteat,

___
_(1064b)_

et quas quisque discere debeat, et quatenus, ea statuit ac praescribit. Facultates autem etiam eas quae summo in honore sunt, ut artem imperatoriam, et rationem tuendae rei familiaris et bene dicendi facultatem, huic esse subjectas videmus.

#### (7)
Porro quum haec reliquis omnibus artibus, quae in actione versantur, utatur, legibusque latis quid agendum et a quibus abstinendum sit praescribat; ejus certe fines reliquarum artium fines contineri fatendum est. Itaque hoc erit summum bonum hominis.

#### (8)
Etsi enim idem sit bonum hominis, et civitatis: tamen civitatis bonum quum consequi, tum conservare majus quiddam esse ac perfectius videtur. Praeclara enim quum res sit, vel uni soli hoc contingere; longe certe est praeclarius ac divinius, gentibus ac civitatibus id conciliari.

#### (9)
Istorum ergo explicatio susceptae huic institutioni est proposita: quum ars quaedam civilis sit et totis civitatibus consulere velit.

### CAP. III. [I.]
#### (1)
Institutio porro haec tum satisfecerit officio suo, quum pro rei subjectae natura unumquodque explicaverit. Non enim in omni disputationis genere peraeque accurata subtilitas requirenda est, quemadmodum nec in operibus mechanicis.

#### (2)
Est vero iis rebus, quae honestae et justae sunt, quas civilis scientia considerat, tanta varietas, tantaque in eis versatur erratio, ut lege modo, non autem natura constare videatur.

#### (3)
Similisque inconstantia ac mutatio versatur etiam in iis quae ut bona expetuntur: idque propterea, quod ex his multi detrimenta capiunt. Reperti enim sunt quibus divitiae, etiam quibus robur corporis exitio fuerit.

#### (4)
Satis itaque erit, si, quum de ejusmodi rebus ex rationibus item ejusmodi explicatio instituatur, rudi quadam et crassa forma verum declaremus: satis item, si (quum et de rebus quae plerumque eveniunt, et vero etiam ex talibus rationibus disputationem instituamus) ad talem quoque modum concludamus. Eodem autem modo etiam accipi oportebit quae hic dicentur. Est enim bene instituti hominis, tantam in unoque genere disputationis subtilitatem desiderare, quantam rei ipsius fert natura. Ut enim ridiculus sit, qui mathematicum probabilibus rationibus utentem probet: ita is quoque, qui ab oratore demonstrationes postulet.

#### (5)
Recte porro ac vere judicat aliquis de iis demum, quae habet perspecta et cognita: et horum est bonus judex. De unaquavis igitur re recte judicat is qui in unaquavis est bene eruditus: absolute vero universe de omnibus, qui est in omni doctrinae genere bene eruditus. Ob hanc rem juvenis non est ad civilem scientiam accommodatus auditor. Est enim actionum, quae in vita versantur, imperitus. Atque ex his manat et de his est omnis, quae hic habetur, disputatio.

#### (6)
Praeterea vero quum juvenis affectibus animi serviat et obtemperet, inanem atque inutilem operam in audiendo sumet; quandoquidem finis prudentiae civilis in actione, non in cognitione consistit.

#### (7)
Porro an aetate aliquis sit juvenis, an moribus, nihil refert. Non est enim a tempore qualitas illa quam hic aestimamus, sed ab eo, quod pro eo, ut perturbationes ferunt, ita vivit et unumquodque persequitur. Hujusmodi enim hominibus inutilis cognitio est, perinde ut incontinentibus. Qui vero ratione suas appetitiones et actiones dirigunt, ii fructum ex ea uberrimum capere possunt.

#### (8)
Ac de auditore quidem, qualis esse debeat, quoque modo rationes hae spectandae, et quid nobis explicare sit propositum, ut in proaemio dictum esto hactenus.

### CAP. IV. [II.]
#### (1)
Deinceps autem repetita summa eorum quae supra diximus, illud explicemus. Quoniam omnis cognitio, omneque adeo agendi consilium bonum aliquod expetit, quidnam est illud quod ponimus a civili scientia expeti? et quodnam omnium rerum agendarum summum bonum statuimus?

#### (2)
De nomine quidem illius fere inter omnes convenit. Beatitudinem enim et vulgus et eruditi politique homines appellant, ejusque verbi hanc esse vim statuunt, ut idem valeat, quod Bene vivere, et Bene rem gerere. At vero quanam res sit Beatitudo, de eo est non parva controversia: neque vulgus et sapientes similiter eam declarant.

#### (3)
Alii enim eo loco habent aliquid rerum omnibus notarum et manifestarum: verbi gratia, voluptatem aut divitias, aut honorem: aliique etiam aliud; ac saepenumero etiam unus et idem aliud atque aliud. Aeger enim bonam valetudinem, pauper divitias eo loco habet: ignorantiae sibi conscii qui sunt, eos admirantur, qui magna quaedam et ipsorum facultate superiora loquuntur. Quidam vero praeter ista multa bona aliud quoddam per se bonum esse censent, quod et his omnibus cur bona sint, causa sit.

#### (4)
Atque omnes quidem, quae feruntur, opiniones ad calculos revocare fortasse operae pretium non fuerit; satiusque erit, eos potissimum, quae sunt insigniores, quaeque aliqua ratione niti videntur, in medium proferre.

#### (5)
Sed hoc loco illud ignorare non debemus, multum interesse inter ea quae sunt, disputatio quae est a principiis, et quae ad principia. Recte enim ac bene et Plato de hoc dubitabat et quaerebat, utrum in hac doctrina a principiis ad orta ex his, an contra a principiatis ad principia sit eundum: velut in stadio ab iis qui praemia proponunt, ad metam et contra eatur. Etsi enim dubium non est quin ducendum sit initium ab iis rebus quae notae sunt: quia tamen bifariam dicitur Notum, manet etiam sic difficultas. Aut enim notum dicitur, quod est nobis tale; aut quod est tale per se et absolute.

#### (6)
Fortasse igitur in hac doctrina initium ab iis sumendum est, quae sunt nobis nota; eamque ob rem qui de rebus honestis et justis, et, ut semel dicam, de civilibus utiliter auditurus est, eum oportet esse more et consuetudine recte ductum.

#### (7)
Principium enim omnis hujusce operae in illo est, quod vocamus τὸ ὅτι: et hoc si satis perspicuum, tum vero alterum, quod est τὸ διότι, non magnopere desiderabitur: et is qui τὸ ὅτι habet, aut jam tenet principia, aut ea facile percipere poterit. Cui vero neutrum horum suppetit, Hesiodi versus ad se pertinere sciat:

> Omnia qui per se sapit, est longe optimus unus

> Multo ante expendens, quid jam, quid postmodo prosit.

> Frugi etiam est alter, qui paret recta monenti.

> At qui nil per se sapiens nec mente reponit

> Facta aliis audita, ad partem haud utilis ullam est.