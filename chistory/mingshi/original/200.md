明史
巻二百 列傳第八十八

姚鏌　張嵿　伍文定　附:邢珣　徐璉　戴德孺　蔡天祐定　附:胡瓚　張文錦　詹榮　附:劉源淸　劉天和　楊守禮　張　附:李允簡　郭宗臯　趙時春

姚鏌
姚鏌，字英之，慈溪人。弘治六年進士。除禮部主事，進員外郎。擢廣西提學僉事。立宣成書院，延《五經》師以教士子。桂人祀山魈卓旺。鏌毀像，俗遂變。遷福建副使，未改督學政。正德九年擢貴州按察使。十五年拜右副都史，巡撫延綏。上邊務六事，皆議行。嘉靖元年，吉囊入涇陽。鏌遣撃彭楧出西路，釋指揮獄，使副之。夜半邀撃，斬其二將，乃遁。璽書褒諭。尋召爲工部右侍郎，出督漕運，改兵部左侍郎。

四年，遷右都史，提督兩廣軍務兼巡撫。田州土官岑猛謀不軌。鏌調永順、保靖兵，使沈希儀與張經、李璋、張佑、程各統兵八萬，分道討。而鏌與總兵官硃麒等攻破定羅、丹梁。用希儀計，結猛婦翁岑璋使爲内應，大破之，斬猛子邦彦。璋誘殺猛，獻其首。詔進鏌左都史，加太子少保，任一子官，諸將進秩有差。鏌請改設流官，陳善七事，可。乃命參議汪必東、僉事申惠與參將張經以兵萬人鎭其地。必東、惠移疾他駐。猛党盧蘇、王受等詐言猛不死，借交阯兵二十萬且至，夷民信之。蘇等薄城，經突圍走，城遂陷。王受亦攻入思恩府。巡按史石金劾鏌失策罔上，論前總督盛應期。帝以鏌有功，許便宜撫剿。蘇、受數求赦，鏌不許，將大討之。會廷議起王守仁督兩廣軍，令鏌與同事。鏌引疾乞罷，許馳驛歸。

初，廣東提學道魏校毀諸寺觀田數千畝，盡入霍韜、方獻夫諸家。鏌至廣，追還之官。韜、獻夫恨甚，與張璁、桂萼合排鏌。謂大同當而反撫，田州當撫而反，皆費宏謀國不臧，釀成南北患。時宏雖去，猶借鏌以排之也。鏌旣得請，方候代，千夫長韋貴、徐伍攻思恩。鏌上其狀。詔先賞貴等，而以撫剿事宜俟守仁處置。旣而鏌奏辯石金前疎，詆金阻撓養寇。金亦再疎詆鏌。帝先入璁等言，落鏌職閑住。

其，蘇、受叛，帝漸思鏌。十三年，三邊闕總。大學士費宏、李時同召對。宏鏌，時亦助之。遂命以兵部尚書總三邊軍務。未赴，宏卒。鏌辭。帝不悅，仍落職閑住。鏌旣罷，者至二十疎，不用。家居數年卒。

子淶，字維東。嘉靖二年殿試第一。授翰林修撰。爭「大禮」，廷杖。又議郊祀合祀，不當輕易。召修《明倫大典》，懇辭不與。累官侍讀學士。

張嵿
張嵿，字時俊，蕭山人。成化二十三年進士。弘治初，修《憲宗實録》，命往蘇、諸府采軼事。事竣，授上饒知縣。遷南京兵部主事，就進刑部郎中。正德初，遷興化知府。隆平侯張祐無子，弟祿與族人爭襲，訴南京法司，久不決，訴京師。劉瑾方擅政，遂削尚書樊瑩、都史髙銓籍。嵿以郎承勘，爲民。瑾敗，起知南雄。擢江西參政，進右布政使。舉治行卓異，遷左。王宸濠欲拓地，廣其居，嵿執不可。大恚，遣人饋之。嵿視，則棗梨芥，蓋隱語也。未，召爲光祿卿。以右副都史巡撫保定諸府，忤中貴，移疾歸。

世宗卽位，命以右都史總督兩廣軍務。廣西上思州賊黃鏐糾峒兵劫州縣，嵿討擒之。廣東新、恩平賊蔡猛三等剽掠，衆至數萬。嵿合兵三萬人撃新諸賊，破巣二百，擒斬一萬四千人，俘賊屬五千九百人，猛三等皆授首。自嶺南用兵，以寡勝衆未有若是役者。捷聞，獎賚。程鄕賊梁八尺等與福建上杭流賊相應。遣都指揮李皋等會福建官兵夾撃，俘斬五百人。歸善李文積聚宄拒捕，討之，久弗克。{山頂}遣參政徐度等剿之，俘斬千人。佛郎機國人別都盧剽劫滿剌加諸國，率其屬灊世利等擁五舟破巴西國，遂入寇新會。嵿遣將出海擒之，獲其二舟，賊乃遁。尋召掌南京都察院事，就改工部尚書。六年大計京官，拾遺被劾，致仕。數年卒。

伍文定
伍文定，字時泰，滋人。父琇，貴州參議。文定登弘治十二年進士。有膂力，便弓馬，議論慷慨。授常州推官，精敏善決獄，稱強吏。魏國公徐俌與民爭田，文定勘，歸之民。劉瑾入俌重賄，興大獄，巡撫艾以下十四人悉被逮。文定已遷成都同知，亦下詔獄，斥爲民。瑾敗，起補嘉興。

江西姚源賊王浩八等流劫浙江開化，都史兪諫檄文定與參將李隆、都指揮江洪、僉事儲珊討之，軍華埠。而都指揮白弘與湖州知府黃衷別營馬金。賊党劉昌三破，執弘，官軍大挫。浩八突華埠，洪、文定撃敗之，追及孔埠。隆、珊亦追至池淮，破其巣，進攻淫田。洪以奇兵深入，中賊誘，與指揮張琳等皆被執。文定等殿得還，賊亦遁歸江西。諫等上文定忠勇狀，詔所司獎勞。擢河南知府，計擒劇賊張勇、李文簡。以任治劇，調吉安。計平永及大茅山賊。已，佐巡撫王守仁平桶岡、橫水。宸濠反，吉安士民爭亡匿。文定斬亡者一人，衆乃定。乃迎守仁入城。知府邢珣、徐璉、戴德孺等先至，共討賊。文定當大帥。丙辰之戰，身犯矢石、火燎須不動。賊平，功最，擢江西按察使。張忠、許泰至南昌，欲冒其功，而守仁已俘宸濠赴浙江。忠等失望，大恨。文定出謁，遂縛之。文定罵曰：「吾不恤九族，爲國家平大賊，何罪？汝天子腹心，屈辱忠義，爲逆賊報仇，法當斬。」忠益怒，椎文定地。文定求解任，不報。

尋遷廣東右布政使。未赴，而世宗嗣位。上忠等罪狀，且曰：「曩忠、泰與劉暉至江西，忠自稱天子弟，暉稱天子兒，泰稱威武副將軍，與天子同僚。折辱命吏，誣害良民。需求萬端，漁獵盈百萬。致餓殍遍野，盜賊縱橫。雖寸斬三人，不足謝江西百姓。今大憝江彬、強尼皆已伏法，三人實其黨與。乞速正天誅，用章國典。」又請宸濠資財，還之江西，以資經費；矜釋忠、泰所陷無辜及府宗人不預謀者，以淸冤獄。帝嘉納之。論功，進右副都史，提督操江。嘉靖三年，討獲海賊董效等二百人，賜敕獎勞。尋謝病歸。

六年召拜兵部右侍郎。其冬擢右都史，代胡世掌院事。南士酋安銓反，敗參政黃昭道，攻陷尋甸、明。明年，武定土酋鳳朝文亦反，殺同知以下官，與銓合兵圍南。詔進文定兵部尚書兼前職，提督南、四川、貴州、湖廣軍討之，以侍郎梁材督餉。會芒部叛酋沙保子普奴爲亂，以屬文定。文定未至南，銓等已爲巡撫歐陽重所破，遂移師普奴。左都史李承勳極言川、貴殘破，不當用兵，遂召還，命提督京營。文定至湖廣，疎乞省祭歸。已，四川巡按史戴金上言：「叛酋稱亂之初，勢尚可撫。而文定決意進兵，一無顧惜。飛芻挽糧，糜數十萬。及有詔罷師，尚不肯已。又極論土酋阿濟等罪。軍民訛言，生變。臣愚以爲文定可罪也。」尚書方獻夫、李承勳因詆文定好大喜功，傷財動衆，乃令致仕。

文定忠義自許，遇事敢爲，不與時俯仰。芒部之役，憤小數亂，欲爲國伸威，爲議者旁撓。廟堂專務姑息，以故功不克就。九年七月卒家。天啓初，追諡忠襄。

附 邢珣
邢珣，當塗人，弘治六年進士。正德初，官南京戸部郎中。忤劉瑾，除名。瑾誅，起南京工部，遷贛州知府。招降劇盜滿總等，授廬給田，撫之甚厚。討他盜，多藉其力。守仁橫水、桶岡，珣常爲軍鋒。功最，增二秩。宸濠反，以重賞誘總。總執其使送珣，遂從珣共平宸濠。

附 徐璉
徐璉，朝邑人。文定同年進士。由戸部郎中出爲袁州知府。從討宸濠，獲首功千。事定，珣、璉遷江西右參政。世宗録功，各增秩二等。嘉靖二年大計，給事史劾監司不職者二十二人，珣、璉與焉。吏部以軍功未酬，請進秩布政使致仕，從之。二人竟廢。

珣子埴嘗學張璁。嘉靖初登鄕。璁貴顯，屢欲援之，辭不應。授浦城知縣。有徐浦者，役公府。埴一見異之，令與子同學，爲娶妻。登第爲給事中。其家世世祀埴。弟址，進士，史，終山東鹽運使。以淸操聞。

附 戴德孺
戴德孺，臨海人。弘治十八年進士。工部員外郎。監蕪湖稅，有淸名。再遷臨江知府。宸濠反，遣使收府印，德孺斬之。與家人誓曰：「吾死守孤城。脱有急，若輩沉池中，吾不負國也。」卽日戒嚴。旋與守仁共滅宸濠。以憂去。世宗以德孺馭軍最整，獨增三秩，爲南右布政使。舟次徐州，覆水死。贈光祿寺卿，予一子官。

珣、璉等倡義討賊，月成大功。當事者以嫉守仁故，痛裁抑之。或賞或否，又往往借考功法逐之去。守仁之再疎辭爵也，爲諸人訟曰：

宸濠變初起，勢焰猖熾，人心疑懼退阻。當時首從義師，自伍文定、邢珣、徐璉、戴德孺諸人外，又有知府陳槐、曾璵、胡堯元等，知縣劉源淸、馬津、傅南喬、李美、李楫及楊材、王冕、顧佖、劉守緒、王軾等，鄕官都史王懋中，編修鄒守益，史張鰲山、伍希儒、謝源等。或摧鋒陷陣，或遮邀伏撃，或贊畫謀議，監録經紀，所謂同功一體者也。帳下之士，若選官雷濟，已故義官蕭禹，致仕縣丞龍光，指揮髙睿，千戸王佐等，或詐爲兵檄以撓其進止，壞其事機，或偽書反間以離其心腹，散其黨與。今聞紀功文冊，改造者多所刪削。舉人冀元亨爲臣勸説王，反爲人構陷，竟死獄中，尤傷心慘目，負之冥冥之中者。

夫宸濠積威淩劫，雖在數千外，無不震駭失措。而況江西諸郡縣切近剝床，觸目皆賊兵，隨處有賊黨，非眞有捐軀赴難之義，戮力報主之忠，孰肯甘齏粉之禍，從赤族之誅，蹈必死之地，以希萬一難冀之功乎！

今臣獨崇封爵，而此同事諸人者，或賞不行而削其績，或賞未及而罰已先行，或虚受升職之名而因使退閑，或冒蒙不忠之號而隨以廢斥。非獨爲已斥諸權所誣構挫辱而已也。群憎衆嫉，惟事指摘搜羅以爲快，曾未見有鳴其不平、伸其屈抑者，臣竊痛之。

奏入，卒寢不行。

蔡天祐
蔡天祐，字成之，睢州人。父晟，濟南知府，以廉惠聞。天祐登弘治十八年進士，改庶起士，授吏科給事中，出爲福建僉事。山東副使，分巡遼陽。歳歉，活饑民萬。濱海圩田數萬頃，民名之曰「蔡公田」。累遷山西按察使。

嘉靖三年，大同兵亂，巡撫張文錦遇害。詔赦亂卒，改巡撫宣府都史李鐸撫之。鐸以母憂不至，乃擢天祐右僉都史，巡撫大同。天祐從數騎馳入城，諭軍士獻首惡，衆心稍定。會尚書金獻民、總兵官杭雄出師甘肅，道大同，亂卒疑見討，鼓噪。天祐懼，急請再赦。兵部言「元惡不除無以警」。請特遣大臣總督宣、大軍務，以其變。乃命戸部侍郎胡瓚偕都督魯綱統京軍三千人以往。瓚等未而進士李枝齎餉銀至。亂卒曰：「此承密詔盡殺大同人，爲軍犒也。」夜中火起，圍枝館，出牒示之乃解。尋殺知縣王文昌，圍代王府，脅王奏乞赦。王急攜二郡王走宣府。巡按史王官言：「亂卒方囂，大兵壓境，是趣之叛也。請亟止禁軍，容臣密圖。」乃命瓚駐兵宣府。頃之，天祐奏總兵官桂勇已捕五十四人，請止京軍勿遣。帝責以阻撓，令必獲首惡郭等。旣而瓚次陽和，勇、天祐令千戸苗登擒斬等十一人，函首送瓚，請班師。

甫二日，父郭疤子糾徐氈兒等夜殺勇家人，又毀苗登家。瓚言非盡殲不可。帝乃切讓天祐，召勇還京，以故總兵硃振代之，敕瓚仍駐宣府。居無何，天祐捕戮徐氈兒等，瓚等遂班師。明年正月，侍郎李昆、孟春，總兵官馬永交章言疤子潛逃塞外，必爲患。帝將遣使勘，會瓚還京言逃卒無足患，帝乃罷勘官勿遣。疤子潛入城，焚振第。明旦，天祐閉城大索。獲疤子及其黨三十四人，悉斬以徇。盡宥脅從，人心乃大定。事聞，賚銀幣。已，進副都史，巡撫如故。

尋就進兵部右侍郎。久之，召還部。天祐以籓祿久缺，又歳當繕邊垣，用便宜增淮鹽引，毎引萬加銀五千，被訐。帝宥之。至是，史李宗樞追論前事，天祐因引疾去。居二年，奉詔起用。未至京，得疾告歸，卒。年九十五。

天祐有智。兵變時。左右皆賊耳目，幕府動靜悉知之。天祐廣招星藝士往來軍中，因具得其情，卒賴以成功。在鎭七年，威德大著，父老爲立安輯祠。

附 胡瓚
胡瓚，字伯珩，永平人。進士。官終南京工部尚書。

附 張文錦
張文錦，安丘人。弘治十二年進士，授戸部主事。正德初，爲劉瑾所陷，逮詔獄，斥爲民。瑾誅，起故官。再遷郎中。督稅陝西，條上籌邊裕民十事。遷安慶知府。度王宸濠必反，與都指揮楊鋭爲備計。宸濠果反，浮江下。文錦等慮其攻南都，令軍士登城詬之。宸濠乃留攻，卒不能克。事具《楊鋭傳》。璽書褒美，擢太少卿。嘉靖元年，拜右副都史，巡撫大同。文錦性剛。以拒賊得重名，遂鋭意振刷，操切頗無序。大同北四望平衍，寇至無可。文錦曰：「寇犯宣府不能近鎭城者，以葛、白陽諸堡爲外蔽也。今城外卽戰塲，何以示重？」議城北九十外，增設五堡，曰水口、宣、只河、柳溝、樺溝。參將賈督役嚴，卒已怨。及堡成，欲徙鎭卒二千五百家戍之。衆憚行，請募新丁，僚吏以爲言。文錦怒曰：「如此，則令不行矣。鎭親兵先往，孰敢！」親兵素惰有室。聞當，大恐。請孑身往，得分番。又不，嚴趣之。承風，杖其隊長。諸邊卒自甘州五衞殺巡撫許銘，朝廷處之輕，頗無忌。至是，卒郭、柳忠等乘衆憤，遂倡亂。殺賈，裂其屍，走出塞，屯焦山墩。文錦恐與外寇連，令副將時陳等招之入城，卽索治首亂者。郭等大懼，聚爲亂，焚大同府門，入行都司縱獄囚，又焚都史府門。文錦逾垣走，匿博野王府第。亂卒欲燔王宮。王懼，出文錦。郭等殺之，亦裂其屍，遂焚鎭守總兵公署。出故總兵硃振獄，脅爲帥。時嘉靖三年八月也。事聞，帝命侍郎李昆赦亂卒。昆爲文錦請恤典，不報，久之，文錦父政訟其子守安慶功，禮部爲之請，終不許。文錦妻李氏上疎哀請。帝怒，命執齎疎者治之。副都史陳洪謨言：「文錦僨事，朝廷戮之可也。假手士卒，傳之四方，損國威不小。」降旨詰責。自是，廷臣不敢言。萬中，始贈右都史。天啓初，追諡忠湣。

詹榮
詹榮，字仁甫，山海衞人。嘉靖五年進士。授戸部主事，郎中。

督餉大同，値兵變，殺總兵官李瑾。總督劉源淸率師圍城，久不下。榮素有智略，善應變。叛卒掠城中，無犯榮者。週邊益急，榮密約都指揮紀振、撃戴濂、鎭撫王同盟討賊。察叛卒馬升、楊麟無逆，乃陽令持官民狀詣源淸所，爲叛卒乞原，而陰以榮謀告，請宥升、麟死，畀三千金，俾募死士自效。會源淸已罷，巡撫樊繼祖許之。升、麟遂結心腹，擒首惡黃鎭等九人戮之。榮乃開城門，延繼祖入，捕斬二十六人。録功，擢光祿寺少卿，再遷太常寺少卿。

二十二年，以右僉都史巡撫甘肅。魯迷貢使留甘州者九十人，總兵官楊信驅以寇，死者十之一。榮言：「彼以好來，而用之鋒鏑，失遠人心，且示中國弱。」詔奪信官，槥死者送之歸。番人感悅。逾年，以大同巡撫趙錦與總兵官周尚文不相能，詔榮與錦易任。俺答數萬騎入掠，榮與尚文破之黑山陽，進右副都史。寇大舉犯中路，參將張鳳等陣歿。榮與尚文及總督翁萬達嚴兵備陽和，而遣騎邀撃，多所殺傷，寇乃引去。代府奉國將軍充灼行剽，榮奏奪其祿。充灼等結小王子入寇，謀大同。榮告尚文捕得，皆伏辜。榮以大同無險，乃東路邊牆百三十八，堡七，墩百五十四。又以守邊當積粟。而近邊弘賜諸堡三十一所，延亙五百，治之皆膏腴田，可數十萬頃。乃奏請召軍佃作，其租徭，移大同一歳市馬費市牛賦之；秋冬則聚而遏寇。帝立從焉。寇入犯，與尚文破之彌陀山，斬一部長。

榮先以靖亂功，進兵部右侍郎，又以繕邊破敵，累被獎賚。召還理部事，進左。尚書趙廷瑞罷，榮署部務，奏行秋防十事。已而翁萬達入爲尚書，遭母喪，榮當署部務，辭疾乞休。帝怒，奪職閑住。越二年卒。

當榮之撫大同也，萬達爲總督，尚文爲總兵。三人皆有略，寇數入不能得。自代者不能任，寇無歳不入躪邊，人益思榮等。明年，俺答薄京師，萬達、榮皆已去。論者謂二人在，寇未必至此。萬中，榮孫延爲順天通判，上書訟榮功。贈工部尚書，予恤如。

附 劉源淸
劉源淸，字汝澄，東平人。正德九年進士。授進賢知縣。

宸濠反，源淸積薪環室，命家人曰：「事急，火吾家。」一逸，手刃以徇。縣中諸惡少與賊通者，悉杖殺之。宸濠妃弟婁伯歸上饒募兵，源淸邀戮之。賊檄至，立斬其使。會知縣馬津、龍津驛丞孫天祐亦起兵拒賊。賊七殿下者，奪運舟龍津，天祐與戰，殺數人。賊党募兵過龍津，天祐追殺之，焚其舟。婁氏家衆西下，亦爲天祐所遏，擒七十人。賊兵不敢經湖東以窺兩浙者，三人力也。賊平，源淸爲史。嘉靖改元，津亦入爲史。津，滁州人。終福建副使。源淸尋遷大理丞，謝病歸。

六年夏，以右僉都史巡撫宣府。滴水崖賊郭春城叛，稱王。源淸遣卒捕之，爲所覺。副總兵劉淵令曰「止擒元惡」，以旗繞城而呼。其黨皆散，春等自剄死。總兵官郤永虐下，源淸劾罷之。進副都史。十二年，以邊警遷兵部左侍郎，總宣、大、山西、保定諸鎭軍務。大同總兵官李瑾浚天城左孤店濠四十，趣工急。卒王福勝等焚殺瑾，因焚巡撫潘亻放署。亻放奏瑾激變，帝命源淸同總兵郤永討之。源淸榜令解散。而榜言五堡變，處之過寬，五堡遺孽大懼。師次陽和，亻放等密捕亂卒杖死十人，賊首王保等七十人以獻，請旋師。源淸懲昔胡瓚事，不欲已，以囚屬史蘇祐。囚妄言前總兵硃振失職首亂，且多引無辜。源淸遣參將趙綱入城大索。城中訛言城且屠，亂卒遂鼓噪，殺千戸張欽。會僉事孫允中自源淸所至，諭源淸意，撫慰之始定。振前爲亂卒所擁，實不反，詣源淸自明。不能白，憤自殺。

永兵至城下大掠，五堡遺孽遂盡反。迎戰，殺撃曹安。官軍攻四關，晝夜圍撃。亂卒出前參將黃鎭等獄，奉爲帥，死守。亻放與鎭國將軍俊郐隱等登城，止毋攻。俊郐隱出見永請緩兵，皆不。允中縋城出，言將士妄殺狀。源淸叱曰：「汝爲賊説耶！」欲囚之。允中不敢歸。源淸因多設邏卒，遏王府及有司軍民章疎，而請益師至五萬。帝命侍郎錢如京、都督江桓統京軍八千以往。已忽悟，罷弗遣，專責源淸、永討賊。亻放馳疎言，將士妄殺激變，速旋師，亂中已。源淸亦詆亻放媚賊。張孚敬主源淸，侍郎顧鼎臣、黃綰言用兵謬，帝不能決。城圍久大困，毀王府及諸廨供爨。兵部下安撫令，源淸亦樹幟招降，叛卒稍稍自投。首惡黃鎭等亦分日出見，乞通樵采路，永許諾。翌日采薪者出，永悉執之。城中人益懼，亂卒叛，勾外寇爲助。永遇之，大敗而遁。叛卒遂引寇十騎入城，指代府曰：「以此爲那顏居。」「那顏」者，華言大人也。城中人聞之，皆巷哭。明日，外寇攻東南二關，叛卒與犄角，官軍殊死戰，互有殺傷。寇知叛卒不足賴，倒戈撃之，大詬而去。是時，寇騎南掠至朔、應。源淸請募九邊兵，增總官之，己得一意攻城，帝不許。源淸乃百道攻，穴城，爲毒煙熏死者相籍。請壅水灌之。帝大不懌，奪其職閑住，以兵部侍郎張瓚代之。瓚未至，郎中詹榮等已悉捕首惡。

黃綰勘功罪，言源淸、永實罪魁，具劾其婪賄不貲狀。兵科曾忭等言，宸濠亂，源淸有保障功，當蒙八議之貸。帝怒，下忭等詔獄，逮源淸治之。獄久不決，綰憂去，乃減死，斥爲民。俺答薄京師，卽家起之，未赴而卒。隆慶初，贈兵部尚書。

劉天和
劉天和，字養和，麻城人。正德三年進士。授南京禮部主事。劉瑾黜史十八人，改他曹二十四人補之，天和與焉。出按陝西。鎭守中官廖堂奉詔辦食物蘭州，天和謂非所部，辭不往。堂奏天和拒命，詔逮之。部民哭送者萬人。錮詔獄久不釋，吏部尚書楊一淸疎救，法司奏當贖杖還職，中旨謫金壇丞。刑部主事孫繼芳抗章救，不報。屢遷湖州知府，多惠政。

嘉靖初，擢山西提學副使。累遷南京太常少卿。以右僉都史督甘肅屯政。請以肅州丁壯及山、陝流民近邊耕牧，且推行諸邊。尋奏當興革者十事，田利大興。改撫陝西。請撤鎭守中官及罷爲民患者三十事，帝皆從之。洮、岷番四十二族蠢動，天和誅不順命者。又討平湖店大盜及漢中妖賊，就進右副都史。

母憂，服闋以故官總理河道。黃河南徙，濟、徐皆旁溢。天和疎汴河，自硃仙鎭至沛飛橋，殺其下流。疎山東七十二泉，自鳧、尼諸山達南旺河，浚其下流。役夫二萬，不三月訖工。加工部右侍郎。故事，河南八府歳役民治河，不赴役者人出銀三兩。天和因歳饑，請盡蠲旁河受役者課，遠河未役者半之。詔可。

十五年改兵部左侍郎，總三邊軍務。兵車皆雙輪，用二十人，遇險卽困，又行遲不用。天和請仿前總督秦紘只輪車，上置砲槍斧戟，廂前樹狻猊牌，左右虎盾，連二車可蔽三四十人。一人挽之，推且翼者各二人。戰則護騎士其中，敵遠則施火器，稍近弓弩，又近乃出短兵，敵走則騎兵追。隨車小帳，令士不露宿。又毒弩矢，修邊牆濠塹。皆從之。

吉囊十萬衆屯賀蘭山，遣別部寇涼州，副將王輔逐奪其纛。寇莊浪，總兵官奭屢敗之。進天和右都史。寇大集兵將入犯。天和策寇瞰西有備必東，密檄延綏副將白爵宵行，與參將呉瑛合。寇果東入黑河墩，遇爵伏兵，大創而去。旣又入蒺藜川，爵尾撃之，寇多死。尋入寇家澗、張家塔，爲爵、瑛所敗。犯夏者，總兵官王效破之。帝大喜，進天和左都史。吉囊犯河西，天和卻之，進兵部尚書。寇將入平虜城，天和伏兵花馬池。寇戰不勝，走河上。遇伏兵，多死水。吉囊乘虚寇固原，剽掠且饜。會淫潦，弓矢盡膠，無。而諸將多畏縮，天和斬指揮二人，召故總兵周尚文令立功。會陝西總兵官魏時角寇至黑水苑，尚文盡鋭夾撃，殺吉囊子小十王。寇退夏，巡撫楊守禮、總兵官任傑等邀撃，敗之鐵柱泉，斬獲共四百四十級。論功，加天和太子太保，廕一子錦衣千戸，前齎銀幣十數。遷南京戸部尚書，召爲兵部尚書督團營。言官論天和衰老，遂乞休歸。家居三年卒。贈少保，諡莊襄。

天和初舉進士，劉瑾欲與敘宗姓，謝不往。晩年内召，陶仲文以刺迎，稱戚屬。天和返其刺曰：「誤矣，吾中外姻連無是人。」仲文恚，其罷官有力焉。

楊守禮
楊守禮，字秉節，蒲州人。正德六年進士。除戸部主事。嘉靖初，屢遷湖廣僉事。以計擒公安賊魁。坐事謫敘州通判。累遷右副都史，巡撫四川。與副將何卿平諸番亂，齎銀幣。初，守禮貶敘州，爲僉事張文奎所辱。至是，文奎遷四川參議，恐守禮修隙，先以所摭事奏。詔二人倶解職歸。

守禮器敏達，中外以爲能。居家未久，工部尚書秦金等會，起河南參政。再遷右副都史，巡撫夏。寇犯固原，爲總督劉天和所敗。欲自夏去，守禮與總兵任傑等邀敗之。會天和召還，進守禮右都史總督軍務代之。録前功，進兵部尚書。總兵官李義、楊信連卻吉囊，三賜璽書銀幣。尋上疎乞休，帝惡其避難，降俸二級。

其秋，寇三萬騎抵綏德。撃張鵬卻之，總兵官呉英等追至塞外，東路參將周文兵亦至，夾撃敗之。巡按史殷學言，寇入内地五百，請治諸將罪。部議延綏兵倶調宣、大，寇方避實撃虚。而我能以寡勝衆，宜録其功。乃加守禮太子少保，學謫外。守禮尋以憂去。俺答薄都城，廷臣首以守禮，詔趣上道。寇退，止不行。久之卒。

張
	维基百科條目︰张
張，字維喬，惠安人。自幼好學，以大儒自期。登正德十一年進士，授行人。武宗寢疾豹房。請令大臣侍從，諫輪直起居，視藥餌，防意外變。不報。與同官諫南巡，杖闕下，謫南京國子學正。世宗嗣位，故官，遷右司副。母老乞便養，改南京武選員外郎，主客郎中。方議大禘禮。張璁求始祖所自出者實之，禮官皆唯唯。言尚書李時曰：「不如爲皇初祖位，毋實以人。」時大喜，告璁。璁不謂然，以初議上。帝竟令題皇初祖主，如言。璁銜之，出爲廣西提學僉事。行部柳州，軍缺餉大嘩，城閉五日。令守城啓門，召詰嘩者予餉去。尋以計擒首惡，置之理。入賀，改提學江西。不謝璁，璁黜廣西選貢七人，謫廣東鹽課提舉。遷廉州知府。督民墾棄地，教以桔槔運水。廉民多盜珠池。居四年，未嘗入一珠。

帝使使往安南詰莫登庸殺主，言總督張經曰：「莫氏篡黎，可無勘而知也，使往受謾詞辱國，請留使者毋前。」經不可。知欽州林希元上書請決討莫氏，貽書止之，條上不可討六事。爲書貽執政曰：「邊民報，黎賙襲封無嗣，以兄子譓爲子。陳暠作亂，賙遇害，暠篡。未國人擁立譓，暠奔諒山。訁惠立七年，爲莫登庸所逼，出居昇華。登庸立譓幼弟騑而相之，卒弑騑自立，國分爲三。黎在南，莫居中，陳在西北。諒山亦爲登庸有，陳遂絶。而黎所居卽古日南地，與占城鄰，限大海，登庸不能逾之南，故兩存。近登庸又以交州付其孫福海，而自營海東府地都齋居之。蓋安南諸府，惟海東地最大，卽所謂王山郡也。此賊負篡逆名，常練兵備我，又時揚言求入貢。邊人以非故王也，弗敢聞。愚以爲彼内亂未嘗有所侵犯，可且置之，待其亂定乃貢。若必用兵，勝負利純非所敢知。」執政得書不能決。已，毛伯温來視師，張經一以軍事委。又以翁萬達，進二人伯温。與伯温語數日，伯温曰：「交事屬君矣。」許登庸如議。會遷浙江提學副使，又遷參政，伯温馳奏留之，乃改廣東參政，分守海北。登庸降，加俸一級，賜銀幣。尋以瓊州叛黎功，加俸及賜如之。

塞上多事，言官邊。伯温言：「可南，翁萬達可北也。」遂擢右僉都史，撫治鄖陽。旋移撫江西，進右副都史，總督兩廣軍務兼巡撫。討破廣東封川僮蘇公樂等，進兵部右侍郎。平廣西馬平諸縣瑤賊，先俘斬四千，招撫二萬人，誅賊魁韋金田等，增俸一級。召爲刑部右侍郎，以史徐南金言命留任。連山賊李金與賀縣賊倪仲亮等，出沒衡、永、郴、桂，積三十年不能平，大合兵討擒之。蒞鎭四年，巨寇悉平，召拜兵部左侍郎。

湖貴間有山曰爾，諸苗居之。東屬鎭溪千戸所筸子坪長官司，隸湖廣；西屬銅仁、平頭二長官司，隸貴州；北接四川酉陽，廣袤數百。諸苗數反，官兵不能。侍郎萬鏜之，四年不克。乃授其魁龍許保冠帶。湖苗暫息，而貴苗反如故。鏜班師，龍許保及其党呉黑苗亂。貴州巡撫李義壯告警，乃命總督湖廣、貴州、四川軍務，討之。進右都史。義壯持鏜議欲撫，劾其阻兵，罷之。先義壯撫貴州者，僉都史王學益與鏜附嚴，主撫議，數從中撓。持益堅。許保襲執印江知縣徐文伯及石阡推官鄧本忠以去，坐停俸。乃使總兵官沈希儀、參將石邦憲等分道進，躬入銅仁督之。先斬賊魁五十三人，獨許保、黑苗跳不獲。以捷聞，言貴苗漸平，湖苗撫，請遣土兵歸農，朝議許之。未，酉陽宣慰冉元嗾許保、黑苗突思州，劫執知府李允簡。邦憲兵邀奪允簡還，允簡竟死。父子故憾，欲逮治之，徐階持不可。乃奪右都史，以兵部侍郎督師。邦憲等旋破賊。搜山箐，賊獻思州印及許保。湖廣兵亦破擒首惡李通海等。以黑苗未獲，不敢報功。已而冉元謀露，其。元賄嚴世蕃責絶苗黨。邦憲竟得黑苗以獻，苗患乃息。

卒沅州。喪歸，沅人迎哭者不絶。已，敘功，右都史，贈太子少保，諡襄惠。

博覽，工文章，經湛深，不喜王守仁學，以程、硃爲宗。

附 李允簡
李允簡，融縣人。由舉人起家。以郡境多寇，道孥歸，獨與孫炳文居。祖孫皆被執，許保挾以求厚贖。允簡則傳語邦憲令亟進兵。在賊中自投髙崖下，賊拽出，棄之途。思人舁還，至淸浪衞而卒。詔贈貴州副使，賜祭葬，官一子。

郭宗臯
郭宗臯，字君弼，福山人。嘉靖八年進士。選庶起士。尋詔與選者皆改除，得刑部主事。擢史。十二年十月，星隕如雨。未，哀太子薨，大同兵亂。宗臯勸帝惇崇寬厚，察納忠言，勿專以嚴明爲治。帝大怒，下詔獄，杖四十釋之。按蘇、、順天。行部乘馬，不肩輿。會廷推保定巡撫劉夔還理院事，宗臯論夔嘗大學士李時子，諂媚無行，不任風紀，坐奪俸兩月。尋出爲鴈門兵備副使，轉陝西參政，遷大理少卿。

二十三年十月，寇入萬全右衞，抵廣昌，列營四十。順天巡撫硃方下獄，擢宗臯右僉都史代之，寇已去。宗臯言：「密最要害，宜宿重兵。乞敕馬蘭、太平、燕河三屯歳千人，以五月赴密，有警則總兵官自將赴援。居庸、白楊，地要兵弱，遇警必待部奏，不能及事。請預擬借調之法，令建昌三屯軍，平時則協助密，遇警則移駐居庸。」倶報可。久之，宗臯聞敵騎四十萬欲分道入，奏調京營、山東、河南兵爲援。已竟無實，坐奪俸一年。故事，京營歳五軍詣薊鎭防秋。宗臯請罷三軍，以其犒軍銀充本鎭募兵費。又請修邊銀，增燕河營、古北口。帝疑有侵冒，令罷歸勘。旣而事得白。起故官，巡撫大同，與宣府巡撫李仁易鎭。

尋進兵部右侍郎，總督宣、大、山西軍務。俺答三萬騎犯萬全左衞，總兵官陳鳳、副總兵林椿與戰鷂兒嶺，殺傷相當，宗臯坐奪俸。明年再犯大同，總兵官張達及椿皆戰死，宗臯與巡撫陳燿坐奪俸。給事中唐禹追論死事狀，因言全軍悉陷，乃數十年未有之大衄。帝乃逮宗臯及燿，各杖一百，燿遂死，宗臯戍陝西靖虜衞。

隆慶改元，從戍所起刑部右侍郎，改兵部，協理戎政。旋進南京右都史，就改兵部尚書參贊機務。給事中莊國禎劾宗臯衰庸，宗臯亦自以年老求去，詔許之。萬中，再存問，歳給廩隸。十六年，宗臯年九十，又遣行人存問。是年卒。贈太子太保，諡康介。

趙時春
趙時春，字景仁，平涼人。幼與群兒嬉，輒列旗幟，部勒如兵法。年十四舉鄕。逾四年，爲嘉靖五年，會試第一。選庶起士。以張璁言改官，得戸部主事。尋轉兵部。九年七月，上疎曰：「陛下以災變求言已旬月，大小臣工率浮詞謾。蓋自靈寶知縣言河淸受賞，都史汪鋐繼進甘露，今副都史徐贊、訓導仲斌進瑞麥，指揮張楫進嘉禾，鋐及史楊東又進鹽華，禮部尚書李時再請表賀。仲斌等不足道，鋐、贊司風紀，時典三禮，乃罔上欺君，壞風傷政。」帝責其妄言，且令獻讜言善策。時春惶恐引咎未對。帝趣之，是時春上言：

當今之務最大者有四，最急者有三。最大者，曰崇治本。君之喜怒，賞罰所自出，勿以逆心事爲可怒，則賞罰大公而天下治。曰信號令。無信一人之言，必參諸公論；毋狃一時之近，必稽之永遠。苟利十而害一，則利不必興；功百而費半，則功不必舉。如是而天下享安靜之福矣。曰廣延訪。宜仿古人輪對及我朝宣召之，使大臣、諫、侍從各得敷納殿陛間，群吏則以其職事召問之。曰勵廉恥。大臣宜待以禮，取大節略小過。諫言是者用之，非者寬容之。庶臣工自愛，不敢不勵。

其最急者，曰惜人。凡得罪諸臣，其不當棄，其過或可原，宜霈然命，召還故秩。且因南郊禮成，除謫戍之罪，與之更始。曰固邊圉。敗軍之律宜嚴，臨陣而退者，裨將得以戮士卒，大將得以戮裨將，總官得以戮大將，則人心震悚，而所向用命。曰正治教。請古冠婚、喪祭之禮，絶醮祭、禱祀之。凡佛老之徒有假引符籙、依經懺、幻化黃白、飛升遐景以冒寵祿者，卽賜遣斥，則正道修明而民定。

帝覽之，益怒，下詔獄掠治，黜爲民。久之，選東宮官屬，起翰林編修兼司經局校書。

帝有疾，時春與羅洪先、唐順之疎請東宮殿，受百官正旦朝賀。帝大怒，黜爲民。京師被寇，朝議以時春知兵，起兵部主事，贊理京營務，統民兵訓練。大將軍仇鸞倡馬市，時春憤曰：「此秦檜續耳。身爲大將，而效市儈，可乎？」忤鸞，爲所構，重得罪。稍遷山東僉事，進副使。

三十二年，擢僉都史，巡撫山西。時春慷慨負奇氣，善騎射。慨寇縱橫，將帥不任職，數謂人：「使吾領選卒五千，俺答、邱福不足平也。」作《寇論》，論戰守甚悉。旣秉節鉞，益思以武功自奮。其年九月，寇入神池、利民諸堡，時春率馬歩兵往之。至廣武，諸將畢會。謀報寇騎二千，去兩。時春擐甲欲馳，大將李淶固止之。時春大言曰：「賊知吾來必遁，緩追卽不及。」遂策馬前。及大嶺，伏兵四起，敗績。倉皇投一墩，守卒縋之上乃得免，淶軍竟覆。被論，解官調。時春喜談兵，至是一戰而敗。然當是時將帥率避寇不撃。爲督撫者安居堅城，遙領軍事，無躬搏寇者。時春功雖不就，天下皆壯其氣。

時春讀書善強記，文章豪肆，與唐順之、王愼中齊名。詩，伉浪自喜類其爲人。

贊
贊曰：姚鏌等封疆宣其擘畫，軍務暢其機謀，勳績有可紀。伍文定從王守仁平宸濠之難，厥功最懋。趙時春將略自命，一出輒躓。夫危事而易言之，固知兵者所弗取乎。